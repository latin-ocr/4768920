d· ἐν) ,xa-,61:0⁴ ‚13- ζμ. , „—

...17-

crimini vertentem, ut consulto eum insimulet et auxisse omnia et imminuisse, prout laudandi Timo-
leontis consilium flagitaret. Primum enim non quinque milibus militum, id quod Schl. opinatur, Plu·
tarchus dicit Timoleontem superasse ingentem exercitum Poenorum. Nam secundum ea, quae nunes
leguntur apud Plutarchum, Timoleon urbe profectus est cum tribus milibus civium, qnatuor milibus
mercenariorum, ex quibus postquam mille fere in itinere deseruere ducem, sex milia militum proelio
interfuerunt. Quanquam fatendum est, numeros a Plutarcho relatos non congruere computationi
quam idem scriptor narrat ab mercenariis seditiosis initam esse3 hos enim ait ille insaniae arguisse
Timoleontem , quod septuaginta Poenorum milia aggredi auderet quinque milibus peditum, mille equi-
tibus3 atqui huiusexercitus pars illi ipsi erant, qui seditiose tum agebant3 ergo horum discessu im·
minuto exercitu non sex, sed quinque milia militum potuerunt proelium inire. Quare mendosi aliquid
puto in hocloco esse, quo numerorum consensus fuerit turbatus. Sed haec utcunque habent, id facile
concedimus, Plutarchum, ab iis auctoribus, quos in hac vita scribenda sequutus est, deceptum ²²²),
iusto minorem fecisse Syracusanorum exercitum, maiores Poenorum copias. Quis enim nesciat,
quanta in talibus scriptorum antiquorum fuerit levitas, et quantopere cavendum sit, ne vel suarum co-
piarum exiguitatem vel hostium immensam multitudinem ambitiose praedicantibus temere credamus.
Sed uti Schl. ipse egregie nonnulla monuit, quibus Poenorum ab hostibus longe paucioribus victorum
clades minus mira videretur esse atque incredibilis , ita equidem nego, si quid falsi de ista re a Plu-

.tarcho fuerit proditum, id ipsum scriptorem pravo inductum Timoleontis laudibus evehendi studio

ementitum esse, vel iiS, quae Diodorus tradidit iisdem de rebus, effici, ut in hoc scriptore maior
quam in Plutarcho fuisse putanda sit veritatis diligentia. Neque enim solum Syracusanis , sed etiam
Carthaginiensibus plus virium tribuit Diodorus, quippe qui cum Timoleonte duodecim milia prodiderit
fuisse militum, Poenorum autem septuaginta milibus addiderit decem milia equitum ac bigarum , de
quibus nihil invenias a Plutarcho dictum. Itaque apud Diodorum quoque Poeni tantum superant multi-
tudine Syracusanos , ut, si severi iudicis agere velis parteS, eiusdem fere culpae uterque damnandus
sit scriptor. Praeterea hoc quoque argumento licebit Plutarchi defensori uti, quod in pugna Adrani-
tana Hicetae quidem parem uterque scriptor tribuit militum numerum, at Timoleontis Diodorus dicit
mille fuisse milites, Plutarchus mille ducentos, unde, si quis tanti facere velit eiusmodi indicia,
sententiam possit de Plutarcho ducere ei, quam Schlosserus fert, plane contrariam.

Reliqua de Timoleonte breviter exponit Schl. atque ita, ut iam nonsit quod diutius in comparan-
dis auctoribus immoremur.

Unum hac disputatione conati sumus efficere, ut appareat, iis omnibus locis, quibus Plutarchum
posthabendum censuit Schlosserus Diodoro, non fuisse illum posthabendum , et quae ex Plutarchi et
Diodori libris de Timoleontis rebus commixta vulgavit idem vir doctissimus, ea propter iniquam Plu-
tarchi contemtionem neque ipsa inter se satis apte connexa esse, neque cum iis si conferantur, quae
Plutarchus memoriae prodidit , maiorem habere a probabilitate verique similitudine commendationem.

 

 

*) Huc quae pertineam nonnulla congeremus in disputationem de huius Vitae tontibus.

 

