...10-

Jam ad tinem perducta rerum ab utroque scriptore de Timoleonte traditarum comparatione , haec,
ni fallor, cuivis lectori videbuntur satis vere affirmari: leviora nonnulla, quorumque minor esset ad
ipsius Timoleontis illustrandos mores ac virtutes, tradidit Diodorus a Plutarcho omissa, nonnulla
idem copiosius et accuratius tractavit, quam Plutarchus3 at in longe plurimis et praestantissimis parti.
busPlutarchus 'ita super-avit Diodorum narrandi ubertate et diligentia, rerumque expositarum et copia
et probabilitate, ut, si Plutarchi libro non exstante, ex-solo Diodoro omnis haurienda esset Timoleon-

tis notitia, rerum illarum multas plane ignoraremus, aliarum vel obscuram, vel etiam a veritate
aberrantem haberemus scientiam.

 

EPIMETRUM.

 

Recentiores scriptores varie exposuerunt de Timoleontis rebus, prout Diodoro illi plus tribuendum
putarunt, aut Plutarchum maluere ducem sequi, aut ex utroque, quae probabilia sibi viderentur esse,
sumta miscuerunt atque ad verisimilitudinis legem quandam disposuerunt. Ex his unum nunc nomino
Fr. chr. Schlosserum, qui in libro egregio Universalhistorische Uebersieht der Ge.
schichte der alten Welt und ihrer Cultur L, 3. pag. 27—38 paulo fusius quam alii pleri·
que hanc rerum Syracusanarum explicavit partem. Ille vir quia tantum pollet et doctrinae copia ac
subtilitate, et ingenii miro acumine, ut in principibus huius aetatis jure'habeatur disciplinae historicae
auctoribus, et quaecunque doceat, etiamsi non consentias, tamen prius sint multum consideranda
ac diu perpendenda, quam minus vere exposita esse credere audeas, operae pretium facturus esse.
mihi videor, si paulo accuratius exploravere, quae de Timoleonte rebusque ab eo gestis tradenda ille
et pro veris habenda censuit, utrum probari possint necne. Nam Schlosserus quum omnino existimat
Plutarchum rerum veritati nonnunquam eo nocuisse, quod perfectae virtutis studuerit proponere
exempla ac factorum incredibilium miraculis obstupefacere interdum maluerit lectorum animos, quam
sobria rerum gestarum imbuere scientia, tum Timoleonti quoque multa putat eunden tribuisse, quae
ficta potius esse videantur immodico laudandi studio, quam incorrupto iudicio tradita. ¹³) ltaque
quanquam in nonnullis Plutarcho arbitratur plus habendum esse fidei, in aliis tamen iisque et multis
et non exiguis rebus Diodorum statuit veriora prodidisse. Unde eam ipse de Timoleontis rebus con-
flavit atque effecit narrationem, quae nec Plutarchum refert integrum nec Diodorum, ipsisque rebus,
ni magnopere fallimur, discrepantiam quandam induxit fidei plus detrahentem firmamenti, quam ad-
dentem. Sed iam videamus de singulis.

Caedem Timophanis viginti annis ante quam Syracusani Corinthiorum implorarunt auxilinm, per·
petratam esse, Plutarcho credit Schlosserus3 reliqua, quae de facinore illo et Cornelius Nepos tradi-
dit et copiosius Plutarchus, ea mente censet conficta esse, ut ultra solitum humanae virtutis modum

eveheretur, Timoleon, sed ita ficta, ut, si penitius inspiciantur, officiant potius, quam prosint viri ’ ·

laudibus celebrati existimationi, atque etiam ridicuhm exhibeant hominem, qui postquam tratrem
obtruncandum comitibus permisisset, ipse oculos chlamydis lacinia 'tegens adstiterit lacrimas fundens.
-- ln his Schlossero me nullo modo posse consentire ingenue fateor. Fingeudi euim studium ac falsa

⁸¹) Praeter eum locum, quem supra laudavimus, cf. eiusdem libri ΙΙΙ, 2. pag. 188—191-

