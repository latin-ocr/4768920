, φατι-Γ-

deserneraut, ex urbe eiectis et postea a Bruttiis in ltalia perfide trucidatis, eadem paulo copiosius
Diodorus, c. 82, adiicieus, urbem Bruttiae maritimam ab hominibus istis occupatam esse ac direp-
tam, quare iratos Bruttios arma sumsisse et oppido expugnato istos omnes sagittis contrucidasse.
Qua quidem ex narratione non apparet, quomodo mercenarios πα ρασπονδηθέντας inter-
iisse affirmare potuerit Plutarchus. -—- Eodem loco (e. 82) Diodorus, id quod ignorat Plutarchus,
Timoleontem praedicat restituisse navigandi securitatem3 quippe Postumium Tyrrhenum, qui duode-
cim navibus praedatoriis mare tum infestum navigantibus redderet, quum Syracusas amici nomine
appulisset, comprehensum ab illo esse et supplicio affectum.

Longe autem a Plutarcho discedit Diodorus in exponendis iis rebus, quae insecutae sunt Poeno-⁵
rum ad Crimessum cladem. Refert enim (XVI, 81. 82), qui ex pugna evasissent Carthaginienses,
aegre se Lilybaeum recepisse tantoque fuisse pavore consternatos, ut naves conscendere et in Africam
redire non auderent, quippe quibus metuendum esset, ne Deorum ira, quam experti modo essent, mari
absorberentur. Deinde cladis nuntio Carthaginem perlato, tantum civibus injectum esse terrorem,
ut ipsum Timoleontem putarent mox cum exercituin Africam traiecturum urbemque aggressurum esse3
proptera Gesconem, Hannonis filium, qui fortitudine et arte militari excellere videretur, de exsilio
revocatum exercitui praeposuisse, ac ne civium corpora belli discrimini permitterent, mercenarios, Grae-
cos maxime, conduxisse3 simul legatos misisse in Siciliam, qui, quibuscunque possent conditionibus,
pacem cum Timoleonte componerent3 insequenti anno multis eorum precibus permotum Timoleontem
pacem illis dedisse iis conditionibus, quas Plutarchus quoque tradit, una insuper adiecta, qua liceret
volentibus ex ea Siciliae parte, quae Carthaginiensium pareret imperio , cum facultatibus et liberis
Syracusas transmigrare. - De his plurima aliter Plutarchus (c. 30. 34), cui si credimus, Gesco„
auctoribus Hiceta et Mamerco tyrannis, septuaginta navibus exercitum in Siciliam transmisit et Ti-
moleontis auxiliarios duobus oppressit proeliis; deinde, quum in pugna, qua Mamercus victus est a
Timoleonte, eae quoque periissent copiae, quas Gesco tyranno miserat auxilio, pax facta. — Veri-
tatem rerum in his Plutarchum neglexisse vix quisquam arbitretur, qui reputarit secum, ipsa enar-
randi diligentia accurataque singularum rerum commemoratione defendi et firmari auctoris fidem , tum
in rebus traditis nil plane inesse, quod a veri similitudine abhorreat, immo multo probabilius esse,
Carthaginienses, nuntio de clade suorum accepto, novum in Siciliam misisse exercitum , qui et insu-
lae regiones suo imperio subiectas tueretur, et hostes ab traiectu in Africam prohiberet, quam metu
impulsos fuisse tam immodico, ut nihil aliud agendum sibi censerent, nisi ut urbem suam exercitu
coacto firmarent adversus hostes, qui num mare traiecturi essent, incertissimum erat et ne credibile
quidem.

ln posterioribus uti Hicetae extremam fortunam paucissimis Diodorus attingit verbis, ita ignorat
idem, quae de Mamerci ultimis conatibus atque· exitio tradidit Plutarchus c. 34. Contra, quae Dio-
dorus c. 82 narrat, victos a Timoleonte Campanos, qui Aetnam oppidum tenerent, et Nicodemum,
Centoripinornm tyrannum, ex oppido pulsum, et Apolloniadem, Agyrinensium principem, coactum esse,
ut tyrannide se abdicaret, ea ita complectitur Plutarchus, ut omnes omnino Siciliae civitates, quae
illo tempore a tyrannis oppressae tenerentur, a Timoleonte dicat in libertatem esse vindicatas.

Oculis Timoleontem in senectute captum esse, silentio praeterit Diodorus, de morte illius et
sepultura, ac de solennibus in eius honorem institutis brevius quidem exponit (0.90), quam Plutar-
chus , sedita tamen , utin maximis rebus cum eo consentiat.

2

