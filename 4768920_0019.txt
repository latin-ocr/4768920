-11..-

venditandi ita nullum existimo fuisse in Plutarcho, ut, quantum in ipso esset, verissima quaeque enm
et colligere et lectoribus tradere voluisse pro certissimo habeam. Quod sicui dubium est, legat ille
locum egregium in Cimonis vita cap. 2, quo praeclare docet scriptor, quales ipse sibi scripserit de ex-
cellentium virorum et virtutibus laudandis et vitiis non dissimulandis leges. (lui locus tantum facit
momenti* ad reete iudicandum de Plutarchi humanitate veritatisque amore, ut si per spatii huic dispu-
tatiunculae concessi liceret angustias, totum huc transscriberem. Istis autem, quae l. l. explicantur,
sententiis qui in vitis praeclarorum hominum enarrandis se duci professus est, eum quis credat un-
quam consulto a narrandi fide deflexisse ac fictis posthabuisse vera?

At possit aliquis in eam induci suspicionem, ut putet, consulto quidem falsa in rerum historiam
non intulisse Plutarchum, sed animo fuisse ,exemplorum laudabilium ita amante, ut insolitae virtutis
nbi proponeretur species, mirum in modum delectatus et ipse facile crederet, quae veritatis modum
excederent, et lectoribus utilissima putans fore ad virtutis studium excitandum minus considerate
scriptis mandaret. Ita fieri potuisse, ut quum de Timophanis caede alios videret tradere ea, quae
nunc apud Diodorum leguntur, alios ab illis discrepantia, haec ille sequi propterea maluerit, quia
etsi minus essent vera, tamen plus haberent admirationis Timoleontemque ostenderent *non solum pa-
triae ita amantem, ut a fratre libertatis oppressae poenam sumeret, sed etiam in facinore atrocissimo
perficiendo pietatis simul erga fratrem tamen retinentem. Quae etsi paulo aequior, quam Schlosseri,
videtur esse opinio, tamen me non movet, ut, quae Plutarchus tradidit, falsa putem esse, nisi in
se ipsa habent, quod fidem imminuat atque a veri similitudine abhorreat. At tale nihil inest in narra-
tione Plutarchi , neque quisquam, de caede Timophanis quaecunque ille memoriae prodidit, ea nega·
bit potuisse ita fieri, uti sacta a scriptore referuntur. Quid est igitur, quod id unum anxie veren-
tes, ne nimio decore ementur res singulari ac paene inaudito conamine gestae, ea velimus dubia
et suspecta esse, quae per se ipsa spectata dubitationis vel suspicionis nullam praebent causam?
Nonne hac ratione si utamur, periculum est, ne fugientes nimias laudes atque aversantes quaecunque
validius tangant hominum animos , in diversum incidamus vitium, ut debita gloria spoliemus facta
praestantia atque ea ex rerum memoria deleamus rariorum virtutum documenta, quibus maxime poste-
rorum animi et dignitatis vere humanae impleantur reverentia et ad honestissima quaeque et sentienda
et agenda incitentur? Quod vero Schlosserus ea, quae Plutarchus et Corn. Nepos de Timophanis
caede praedicarunt, Timoleontis famae plus officere dicit, quam prodesse, id quorsum pertineat, me
fateor non intelligere. Timoleon enim, sive, id quod Diodorus memoriae prodidit, in foro ipse per-
cussit Timophanem, sive, uti Plutarchus perhibet, in ipsius domo comitibus suis permisit occidendum,
fratris eaedem utriusque scriptoris consensu arguitur effecisse. Hoc 'vero intercedit discrkninis,
quod, Diodoro si credimus, saeviore erat ille ingenio atque ira humanitatis sensu non temperata,
Plutarchum si auctorem sequimur, animum habebat in flagrantissimo patriae libertatisque studio pie-
tatis erga fratrem· non oblitum. Neque satis integra Plutarchi dicta reddidit Schlosserus, sic eum
toquentem faciens: „Er missbraucht das Vertrauen, welches der Bruder, der in einer Oligarchie durch
'eine Leibwache zur herrschenden Person ward, in seine nahen Anverwandten und in den Seher der
Gottlieit setzt, um in das lnnerste seiner Zimmer einzudringen. Er, der Bruder von Timophanes Ge-
mahlin, und der Zeichendeuter werden eingelassen etc.“ ln his quaecunque invidiam conflare possunt
Timoleonti, ab Schlossero sunt invidiose dicta, non leguntur apud Plutarchum. Et quis credat, vel
Timoleonti non patuisse ad fratrem aditum, qui patuerit aliis hominibus, cognatione non magis illi
coniunctis, vel, si Timoleontem arcendum esse statuisset Timophanes, aditum illi duobus assumtis

, 2*

