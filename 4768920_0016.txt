..8-

silentio praetermisit , quod Diodorus tradidit cap. 82 extr. , Leontinos a Timoleonte in ‘civitatem Syra-
cusanorum transductos esse.

De bello post liberatas Syracusas cum Carthaginiensibus a Timoleonte gesto multa communia
hahent Diodorus et Plutarchus ‚ quare satis fuerit verbo indicasse , quibus in rebus inter se discrepent.

Diodorus c. 73 paulo accuratius exponit, quae breviter Plutarchus c. 24 percurrit, de expeditio*-

nibus a Timoleontis militibus mercenariis iu eam Siciliae regionem susceptis, quae sub Carthaginien-
sium erat ditione3 addit praeterea, quod ignorat Plutarchus, potitum Timoleontem esse Entella
oppido et quindecim cives, qui maxime faverent Carthaginiensium partibus, capite mulctasse, rell-
quis libertatem restituisse. -- Militum et navium Carthaginiensium Diod. c. w eundem fere refert
numerum, quem Plutarchus cap. 25, equitum, curruum et bigarum addit ille decem milia. *J -— Duces

Poenorum Plut. cap. 25 Hasdrubalem et Hamilcarem dicit fuisse, quorum nomina frustra quaeras apud·

Diodorum. — Animum Syracusanos, de Carthaginiensium adventu certiores factos, prae se tulisse
fortem et bellandi cupidum, militumque Syracusanorum et mercenariorum duodecim milia eduxisse
Timoleontem, refert Diodorus cap. 78. Contra ea Plutarchus affimat perterritos maximopere fuisse
Syracusanos ex eorumque numero vix tria milia nomen dedisse Timoleonti, mercenariorum in bellum
educta esse quatuor milia. — In itinere seditionem ortam in Timoleontis exercitu et mille mercenarios
Syracusas reversos esse uterque tradit scriptor, paulo copiosius Diodorus, qul in Agrigentino agro,
Thrasio quodam auctore id accidisse testatur, Timoleontem autem , in aliud tempus dilata desertorum
poena, aegre caeteris mercenariis retentis, amicos Syracusanos per literas monuisse, ut benigne
exciperent seditiosos homines et stipendium debitum, quod in causis fuerat seditionis excitatae, iis

persolverent. Thrasium autem quod Diodorus scribit solum fere illo tempore reliquum fuisse ex iis,

qui cum Phocensibus templum Delphicum expilassent, in eo non congruit cum Plutarcho, qui plures
tradidit (cap. 30) ἰιι Timoleontis exercitu fuisse eorum, qui in sceleris illius venerant societatem,
quos omnes post pugnam ad Crimissum factam in minoribus proeliis ab hostibus confectos esse com-
memorat (cap. 30) iure admirans eximiam Timoleontis in hac quoque re felicitatem. — De mulis,
apium portantibus, exercitui obviam factis , eadem fere uterque (Diod. cap. 79. Plut. c. w). De altero,
quod suh finem eiusd. cap. scribit Plutarchus accidisse , omine, nil apud Diodorum. —— Quae ad ipsam
pugnam ad Crimissum commissam attinent, eorum plurima similiter uterque scriptor exponit, non-
nulla Plutarchus et accuratius et copiosius quam Diodorus , ex quo ne id quIdem discitur, fluvium, ad
quem ,pugnatum est, Crimissum fuisse, quod praeter Plutarchum testatur Cornelius Nepos (cap. 2).
Occisos in ea pugna Diodorus refert praeter alia decem milia hominum, duo milia et quingentos ipso-
rum Carthaginiensium3 Plutarcho auctore omnino decem milia sunt interfecta, in quibus tria milia
fuerunt Carthaginiensium. Capta Diodorus prodidit quindecim hostium milia, Plutarchus captivorum
plurimos a militibus Timoleontis ait clam esse subductos, in communi praeda habita esse quinque
milia.

Timoleontem ex ingenti opum captamm copia nil sibi seposuisse, omnia militibus iu fortitudinis
praemium concessisse Diodorus docet c. 80, quod mirum est, a Plutarcho non esse commemoratum,
qui tamen de iis, quae post victoriam illam instituit Timoleon, ita loquitur, ut alienissimum a vili
lucrandi cupiditate fuisse eius animum facile unicuique pateat.

Quae Plutarchus tradit cap. 30 de mille mercenariis, aTimoleonte, quia in bello Punico ipsum

¹⁶) Polyaen. Strateg. V. 12, ³ quinquaginta milium ruisse dicit exercitum Carthaginiensium.

